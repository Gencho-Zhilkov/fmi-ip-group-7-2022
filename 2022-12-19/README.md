### Общи съвети:
1. Елате 10-15 мин. по-рано
2. Носете си лист и химикал
3. Прочетете внимателно условието (какво се иска):
   - функция или програма
   - вход/изход, аргументи и резултат
   - валидация и хвърляне на грешки
4. Започнете от лесното към трудното
5. Тествайте си решенията (**гранични случаи!**)
   - число: 0, 1, ...
   - масив: `{}`, `{1}`, ...
   - символен низ: `""`, `"    "`, `"zzzz"`
6. Пишете _**"четим" код**_!
   - имена на променливи
   - пишете помощни функции
   - слагайте коментари (могат само да донесат точки)

### Типове: декларация и предаване на променливи
- "цяло число" => `int`
- "положително число" => `unsigned`
- "размер на масив" => `size_t`
- "указател" (pointer) => `T *`
- "синоним" (reference) => `T &`
- "едномерен масив" => `T *array, size_t len`
- "матрица" => ``
- "символен низ" => `char *` (**без размер!**)

### Вход/Изход: Как въвеждаме/Как отпечатваме
- едномерен масив?
- матрица?
- символен низ?

### Валидация:
- Как се _"хвърля"_ грешка?
- Как се _"отпечатва"_ грешка?

### Обхождане: как обхождаме
- едномерен масив?
- символен низ?
- матрица
  - по _редове_?
  - по _колони_?


## Задачи:

1. **2-Sum**: Дефинирайте функция, която приема целочислен масив `xs` (с дължина `len`) И целочислена стойност `s` и връща дали масивът `xs` съдържа поне една двойка елементи, чийто сбор е равен на `s`.
   1. Приемете, че масивът не е сортиран.
   2. Приемете, че стойностите в масива са подредени в нарастващ ред.

2. Нека е даден символен низ `s`. Имплементирайте функция, която връща най-дългата дума в `s`.

3. [**Судоку**](https://en.wikipedia.org/wiki/Sudoku): Дефинирайте функция, която приема двуизмерен масив с размери _9х9_ и връща дали той е валидно решено судоку. Функцията трябва да хвърля подходяща грешка при невалидни стойности.

4. **Лабиринт**: Дефинирайте функция, която приема лабиринт кодиран като двуизмерен масив с размери _NxN_ (N <= 1024) и начални координати и намира изход от лабиринта започващ от тези координати. Можете да приемете, че първоначално проходимите клетки са обозначени с $0$, докато непроходимите с $-1$. Функцията трябва да хвърля грешка, ако първоначалните координати са невалидни или ако не съществува изход започващ от тях.

---

5. Нека е даден масив с дължина $n-1$, който съдържа всички числа от $1$ до $n$ с изключение на едно. Намерете липсващото число.

6. Нека е даден целочислен масив `xs`. Напишете функция, която връща дължината на най-дългия стриктно нарастващ подмасив на `xs`.

7. Дефинирайте функция, която за дадена матрица (NxM) отпечатва индекците и стойностите на клетките, които са едновременно максимум за линията и минимум за колоната, в които се намират.

8. Напишете функция, която приема символен низ и връща най-голямото число, което се съдържа в низа.

_Примери_:
- "Alexander was born in 336 BC and died at the age of 32." => 336
- "The Earth is 4.5 billon years old." => 4.5
